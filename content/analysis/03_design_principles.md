---
Title: Design Principles
Template: analysis
Description: Design Principles
---

# Rapport om designprinciper
=======================

### Skriv en eller två rader om vad uppgiften handlar om.

Uppgiften handlar om att utvärdera tre hemsidor utifrån de designprinciper som de använder sig av för att sedan jämföra med den egna sidan som byggts under kursen.

# Urval
-----------------------
### Välj ut 3 webbplatser inom kategorin personsidor som skall analyseras, berätta hur du gjorde urvalet.

1. https://www.samharris.org/
2. https://richarddawkins.net/
3. https://henrikjonsson.com/

Samtliga sidor är personsidor. Den första valde jag då Sam Harris är en favoritförfattare, samhällsdebatör och filosof. 

Richard Dawkins valde jag då han har rört liknande frågor som Sam Harris men är sannolikt lite mer "old school" när det gäller användning av teknologi, så jag tänkte att hans hemsida skulle se lite mindre modern ut.

Henrik Jönson, likt Sam Harris, är en samhällsdebatör, fast en svensk sådan. Han är duktig på presentation och liknande i hans videor så jag tänkte att hans hemsida skulle följa designprinciper ganska bra. 

# Metod
-----------------------
### Berätta om du använde något speciellt bakgrundsmaterial som definierade designprinciper (och designelement). Det blir stöd för din bakomliggande metod för att utföra din studie.

Jag utgick från boken "The Principles of Beautiful Web Design", design sektionen i "Design med HTML5 och CSS3", spellistan "Design - principer och element" samt "Design Elements & Principles". Samtliga rekommenderas i kmom05 texten.

Följande designprinciper nämns i dessa:
1. Linjer
2. Skala
3. Färg
4. Uppreptning
5. Negativt utrymme
6. Symmetri
7. Transparens
8. Textur
9. Balans
10. Hierarki
11. Kontrast
12. Inramning
13. Rutor ("grid")
14. Slumpmässighet
15. Riktning
16. Regler
17. Rörelse
18. Djup
19. Typografi
20. Komposition

Dessa principer kommer hänvisas till i resultatdel och analys.

# Resultat
-----------------------
## För varje webbplats, gör följande (skriv kortfattat, 1-2 meningar om varje):

### A. Kommentera webbplatsens mål och syfte. Varför finns webbplatsen till?

1. Sam Harris

Sam Harris uttalade mål är att bekämpa dåliga idéer och främja bättre idéer. På hans hemsida finns artiklar han har skrivit, länkar till hans podcast-avsnitt och böcker. Dessa täcker områden såsom politik, psykologi och filosofi. Utöver detta länkar sidan till hans applikation "Waking Up" som fokuserar på meditation och medvetandets natur. 

2. Richard Dawkins

Hemsidan verkar vara en personsida för Richard Dawkins men även en sida för Richard Dawkins Foundation for Reason & Science. Utifrån hemsidans "om"-sida så är fokuset på att sprida vetenskapens värderingar och främja sekularismen.

3. Henrik Jönsson

Henrik Jönsson är samhällsdebatörr och på hans hemsida så länkar han till sin YouTube sida, sin podcast, sina föreläsningar och sin shop, samt sätt att stötta honom och köpa hans böcker. Utifrån detta så är hemsidan en samlingspunkt för den information, produkter och tjänster som han producerar. 

### B. Kommentera webbplatsens design och vad som kännetecknar den rent allmänt.

1. Sam Harris

Hemsidan är modern och användarvänlig med en tydlig layout. Navigeringen innehåller länkar till "Subscriber Content", "Event", "Writing", "About", "Waking Up App" och "My Account". Denna förminskas till en drop-down meny vid mindre storlekar. Det finns även en länk där man kan prenumerara, alltså få innehåll bakom en "paywall".

Under detta finns knappar där man kan byta mellan olika typer av innehåll, inklusive allt innehåll, podcast-avsnitt, Q&A, så kallade Essentials (bästa avsnitten), prenumerationsextras etc. Denna blir en drop-down meny vid mindre storlekar.

Designen använder sig av kontrast med en övervägande vit bakgrund och mörkare element för text och vissa knappar som vill framhävas (t.ex. markerat innehållinställning är orange likaså prenumerationsknappen). Det finns alltså en tydlig visuell hieraki, där de viktigaste elementen är framhävda. 

2. Richard Dawkins

Hemsidan har en del problem med kontrast och responsivitet. Specifikt så överlappar "Sign Up Now" och "Discussion" då man zommar in och "Join Richard Dawkins on a..." titeln anpassas inte i storlek då man zommar in och täcker en stor del av skärmen. När det gäller allmän design så har sidan en horisontell navigeringsmeny, funktionalitet för login och registrering etc. En blå backgrund med en vit container i mitten som innehåller länkar till artiklar och sociala medier. Bilden på hemsidan verkar inte ha en tydlig koppling till sammanhanget även om det är en fin bild. Allmänt lite otydligt vad hemsidan handlar om man inte kollar på stiftelsens namn i vänstra hörnet. 

3. Henrik Jönsson

Hemsidan har en tydlig användning av kontrast där olika sektioner har färger som ger kontrast sinsemellan. 

### C. Kommentera om du själv anser att designen gynnar webbplatsens mål och syfte, och/eller vilken känsla som designen ger.

1. Sam Harris

Jag tycker att designen absolut passar hemsidans syfte, då det handlar om att presentera innehåll producerad av Sam Harris. Designen ger ett användarvänligt sätt att navigera innehållet.

2. Richard Dawkins

Jag tycker att designen är väldigt otydlig och gör hemsidans syfte svår att förstå. Backgrundsbilden verkar inte vara relevant i sammanhanget. Jag tycker en tydligare struktur med fokus på att presentera det viktigaste på hemsidan hade tjänat hemsidans design.

3. Henrik Jönsson

Jag tycker att designen passar hemsidans syfte, vilket är dels att presentera innehåll producerad av Henrik Jönsson men även att marknadsföra tjänster så som föreläsningar och produkter. Hemsidan ger en modern "personlig utvecklingskänsla" vilket på ett ungefär passar Henriks persona. 

### D.  Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.

1. Sam Harris

Hemsidan använder sig av konstraster för att framhäva t.ex. vilket contentkategori man är i, för att framhäva prenumerationsknappen etc. Hemsidan har också en tydlig användning av symetri och rutor i sin presentation av innehåll. När man hovrar över en playknapp som varje poddcast har så expanderar den till att säga "Play Episode", vilket är ett nyttjande av rörelseprincipen.

2. Richard Dawkins

En misslyckad användning av kontrast kännetecknar hemsidan, med tidigare nämnda exempel på hur text överlappar när man zommar in. Annars tycker jag att användningen av färg är helt okej, t.ex. inramningen med den blåa färgen samt färgen för knappar. 

3. Henrik Jönsson

Hemsidan använder sig av designprinciper såsom rörelse, t.ex. hur sektionen längst upp på sidan skiftar mellan olika views (t.ex. om Henrik och senast lanserad YouTube video) och bilderna under "Boka en föreläsning" flyttar på sig ner/upp när man scrollar. Sidan använder sig av kontrast och kanske slumpmässighet då första sektionen avdelas med en samling linjer som är lite slumpmässiga (alltså inte symetriska). Kontrast används för att framhäva olika sektioner och viktiga knappar. Rutor används för att presentera innehåll, t.ex. böckerna. Typografin är modern och passar sidans syfte. 

### E. Kika om designprinciperna som används är lika/olika för framsidan och undersidorna och kommentera.

1. Sam Harris

Designprinciperna appliceras konsekvent på samtliga undersidor. Men på undersidor som About och Events så används kontrast mycket effektivt för att ge ett professionellt och nästande spännande stämning. Där används en mörk bakgrund med en bild som passar den mörka bakgrunden.

2. Richard Dawkins

Stil och designprinciper appliceras konsekvent på de olika undersidorna, men kontrasten är inte lika misslyckad, kanske då många av undersidorna är enkla rutstrukturer. 

3. Henrik Jönsson

Designprinciperna är ungefär densamma på framsidan som undersidorna, t.ex. föreläsningar sidan är mycket lik. YouTube och Poddcast undersidorna är mer basic och använder sig mest av rutor.

# Analys
-----------------------
### A. Sammanfatta ditt resultat i en analys och skriv generellt om din studie, kom du fram till något speciellt rörande hur webbplatser använder designprinciper?

Sammanfattningsvis så är vissa designprinciper vanligare implementerade än andra, t.ex. rutor, kontrast, inramning, rörelse, symmetri, linjer, färg etc. Jag lärde mig mest av att läsa om designprinciperna och se exempel. Jag tyckte att Sam Harris hemsidas användning av innehållsfilter var intressant. Att misslyckas med en designprincip, t.ex. misslyckad kontrast (t.ex. Dawkins sidan) kan minska en sidas "appeal" väldigt mycket tror jag.

### B. Analysera självständigt din egen sida på samma sätt och jämför med de sidor du/din grupp har kollat på. Analysera din sida utifrån punkt 4.2 - 4.5. 

Jag tycker att min sida använder kontrast på ett effektivt sätt. Jag använder mig också av rutor. I galleriet så använder jag mig av rörelse då bilderna blir lite större när man hovrar över dem. Slumpmässighet (icke-symetri) används lite t.ex. i presentationen av de olika teknologierna då rutorna inte har samma storlek. Men jämfört med de sidorna jag undersökt så är min sida mycket enkel. Jag använder alltså liknande vanligt använda designprinciper som de hemsider jag undersökt, t.ex. symmetri, kontrast, rörelse etc.

### C. Finns det uppdateringar du kan göra på din sida sett utifrån vad du märkt av under din analys? Notera uppdateringarna du gör, eller väljer att inte göra.

Jag tänker främst att diverse designprincier skulle i princip kunna appliceras på "Home" sidan och t.ex. presentera en överblick över hemsidan och dess delar. T.ex. skulle jag kunna använda sektioner med kontrast sinsemellan, rörelse och så vidare. 

De tre designprinciperna jag implementerade var:
1. Linjer (en osymetrisk SVG linje, se t.ex. Home och Gallery).
2. Rörelse (en linjeanimation där en eller flera linjer dras när sidan laddas, se t.ex. Home och About)
3. Sedan har jag implementerat typografi och färg genom att byta till en font-family och font färg som är ger en större "Matrixkod" känsla.

# Referenser
-----------------------

# Övrigt
-----------------------
Rapport skriven av William Matkaselkä.